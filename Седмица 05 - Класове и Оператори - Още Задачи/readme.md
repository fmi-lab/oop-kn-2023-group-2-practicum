# Практикум 05 - Класове и Оператори - Още Задачи 

## Задача 01 - Ястие
Да се реализира клас `Dish`, който представлява ястие в ресторант. Всяко ястие има име, цена, количество и калории. Да се предефенират операторите за вход и изход, както и операторът <, който сравнява две ястия спрямо тяхното отношение цена/количество, а ако те са равни - спрямо калориите.

## Задача 02 - Меню
Да се реализира клас `Menu`, който представлява меню в ресторант. Менюто се състои от произволен брой ястия. Да се реализират методи за добавяне и премахване на ястие по име. В менюто всяко ястие има уникално име. Да се реализират още методи за намиране на ястие по име и за намиране на най-подходящо ястие спрямо подадена цена. Най-подходящото ястие се намира по следния принцип - първо се проверява кои са ястията, които са по-евтини от посочената цена, след това измежду тях се избират тези, които имат най-добро съотношение цена/количество и накрая се избира това, което съдържа най-малко калории. Ако има няколко ястия с еднакъв брой калории, то всяко от тях може да се счита за най-добро. Да се предефинира операторът за изход.

## Задача 03 - Готвач
Да се реализира клас `Cook`, който представлява готвач в ресторант. Готвачът има име, позиция (Kitcher Porter, Junior Chef, Head Chef) и списък от ястия, които може да готви и времето, което му е нужно, за да приготви дадено ястие. Да се реализира метод за добавяне на ястие в списъка и метод, който по подадено име на ястие връща необходимото време за приготвяне (ако ястието не е в списъка да се върне 0). Да се предефинират операторът за изход и операторите -- и ++ (инфиксните варианти), които съответно да понижават и повишават готвачът с една степен.

## Задача 04 - Ресторант
Да се реализира клас `Restaurant`, който представлява ресторант. Всеки ресторант си има име, меню и списък от готвачи. Да се реализират методи за добавяне и премахване на готвач, намиране на ястие по име в менюто, намиране на готвач, който най-бързо ще приготви дадено ястие от менюто, изкарване на списък от готвачи по позиция и намиране на най-ценен готвач - това е готвачът, който може да приготвя най-много ястия, които само той знае, а ако има няколко готвача с еднакъв брой, да се върне този, който може да приготвя ястия с най-голяма обща цена. Да се предефинира операторът за изход.