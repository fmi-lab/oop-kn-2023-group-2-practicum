# Подготовка за второ контролно

## Задача 01 - Събития (втора задача от второ контролно по ООП на КН 2022 г.)
Да се реализира система за управление на събития. За всички събития в системата се предполага, че са в един и същ ден (в рамките на 24 часа) и че всички моменти от време се задават с точност до минута.

1. Да се реализират 3 класа, които поддържат следните 3 типа събития: 
    * събитие от тип `SimpleEvent` – събитието се определя от начален и краен час. Максимална продължителност на този тип събития трябва да бъде не повече от 2 часа. 
    * събитие от тип `EventWithFixedIntermission` – събитието се определя от начален час, начало на антракт с фиксирано време от 20 минути и краен час. Максималната продължителността на събитието (без времето за антракта) е не повече от 4 часа. 
    * събитие от тип `EventWithIntermission` – събитието се определя от начален час, начало и край на антракта и край на събитието. Продължителността на събитието (без времето за антракта) трябва да е не повече от 6 часа, а антрактът трябва да е с продължителност между 30 минути и 1 час. 

    Представянето на часовете за събитията е по ваш избор. Ако се подадат неправилни данни при създаването на съответните събития, програмата да извежда съобщение за грешка и да инициализира събитието със стойности по подразбиране.  

2. Да се реализира контейнер `EventManager`, в който се пази колекция от произволен тип събития с фиксиран максимален капацитет, т.е. контейнерът не може да се преоразмерява след първоначалното си създаване. Да се дефинира операция добавяне на събитие в контейнера със следната сигнатура: <br/>
`bool addEvent (<подходящ_тип>* event)`. Добавянето се извършва чрез записване на указателя в контейнера (т.е. контейнерът “открадва” паметта, заделена за събитието) и само ако има достатъчно място.

    Бонус: Да се реализира клониране на събитието в контейнера вместо паметта да се “краде”. 

3. Да се реализира метод `ongoingEvents`, който по подаден час намира броя на всички събития, които се провеждат в дадения час. Ако едно събитие е в антракт, то не се провежда в настоящия момент. 

## Задача 02 - Палиндром (модификация на трета задача от изпита по ООП практикум на ИС 2021 г.)
Да се реализира програма, която приема естествено число `n` и `n` последователни числа. Числата да се запазят в свързан списък. След това програмата приема естествено число `m` и на следващите `m` реда приема двойка от числа `a` и `b`. За всяка двойка да се разменят кутиите на елементите на позиции `a` и `b` в свързания списък и след това да се провери дали новополученият списък е полином.

### Пример:
```
Вход:           Изход:
5               true
3 2 1 2 1
2
1 3
2 4
```

### Обяснение:
Първоначално списъкът изглежда така: 3->2->1->2->1. След размените, списъкът изглежда така: 1->2->3->2->1.