# Подготовка за първо контролно

## Задача 01 - Молив
Да се реализира клас `Pencil`, който представлява молив. Всеки молив има марка(символен низ с дължина до 100 символа), година на производство(цяло неотрицателно число) и твърдост(цяло число от 0 до 14). За класа да се напишат подходящи селектори и мутатори за член-данните и да се предефинират операторите за вход и изход. Използването на класа да се демонстрира в програма, която:
- въвежда последователност от моливи (<подходящ тип> pencilList) от текстов файл с име pencils.txt, описващ всеки молив на отделен ред, в който последователно са записани годината на производство, твърдостта и марката, отделени с интервали;
- въвежда от стандартния вход символен низ, представящ име на марка;
- записва в текстов файл с име brand.txt последователност от обекти от клас Pencil, които са от въведената марка.

## Задача 02 - Торба 
Да се реализира клас `Bag`, който представлява торба с елементи от произволен тип и име на производителя. Нашата торба е магическа и в нея винаги има място за още елементи. В торбата можем да добавяме елемент само най-отгоре и да махаме само този, който е на върха на торбата. Реализирайте:
- Функция add, която добавя елемент в торбата.
- Функция get, която връща като резултат елемента на върха и го премахва от торбата.
- Оператор +, който събира 2 торби в 1 нова торба. Първо трябва да седят елементите на първата торба, в същия ред, в който са били. Върху
тях трябва да седят елементите на другата торба в обратен ред.
- Оператор ==, който връща истина, тогава и само тогава, когато 2-те торби имат еднакви елементи на еднакви позиции.