# Практикум 02 - Класове

## Общи изисквания:
За всяка една от задачите трябва да се погрижите за правилната работа с паметта, като приемаме че всеки обект е собственик на паметта, с която оперира.

## Задача 01 - Триъгълник
Да се реализира клас триъгълник, който се описва чрез трите си страни. Да се реализират нужните селектори и мутатори и да се реализират методи за намиране на лице, намиране на периметър и намиране на радиус на вписана и описана окръжност. Да се демонстрира коректността на реализацията чрез примерна програма.

### Инварианта:
Трите страни трябва да описват валиден триъгълник.

## Задача 02 - Студент
Да се реализира клас студент, който се описва с име, курс, факултетен номер и списък от предмети, със съответните оценки към тях. Да се реализират нужните селектори и мутатори и да се реализират методи за намиране на всички взети предмети, промяна на оценка на даден предмет, добавяне на нов предмет и изкарване на подробна информация за студента. Да се демонстрира коректността на реализацията чрез примерна програма.

### Инварианта:
Курсът и оценките трябва да са валидни числа, съответно от 1 до 4 и от 2 до 6.

## Задача 03 - Списък със задачи
Да се реализира клас задача, който се описва с име, състояние (незавършена, в прогрес, завършена) и описание. Да се реализират нужните селектори и мутатори и да се реализират методи за промяна на състоянието и за извеждане на подробна информация за задачата. Да се реализира клас описващ списък от задачи, който да съдържа неограничен брой задачи. Да се реализират методи за намиране на всички задачи с дадено състояние, за добавяне, премахване и промяна на задача и за извеждане на всички задачи. Да се демонстрира коректността на реализацията чрез примерна програма.

### Инварианта:
Всяка задача в списъка трябва да има уникално име.

### Бонус: 
В описанието на задача да се добавят дата и час.