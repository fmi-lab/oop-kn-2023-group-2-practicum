# Практикум 08 - Наследяване

## Задача 01 - Животни
Да се реализира клас `Animal`, който представлява животно, което има име, възраст и тегло. Да се реализира метод `print`, който извежда подробна информация за животното.

Да се реализира клас `Feline`, който представлява животно от семейство котки. Освен характерните за животното член-данни, класът да има още и брой оставащи животи. Да се претовари методът `print`, който да извежда подробна информация за животното от семейството на котките.

Да се реализира клас `Cat`, който представлява котка. Освен характерните за животно от семейство котки член-данни, класът да има и име на собственик. Да се претовари методът `print`, който да извежда подробна информация за котката.

## Задача 02 - Университет
Да се реализира клас `Person`, който представлява човек с име, възраст и имейл. Да се реализират следните методи:
- print - извежда подробна информация за човека;
- sendMail - по подадено съобщение (стринг) добавя съобщението в текстов файл с името на имейла на човека, като то трябва да започва със: `"To {name}: "`;
- viewInbox - изкарва на екрана съобщенията пратени на имейла на човека;

Да се реализира клас `Student`, който представлява студент в университет. Освен характеристиките на човека, студента да има още и факултетен номер. Да се претоварят методите `print` и `sendMail`, които съответно да извеждат подробна информация за студента и да пращат съобщение, което да започва със: `"To {name}, {faculty_number}:"`.

Да се реализира клас `Lecturer`, който представлява лектор в университет. Освен характеристиките на човека, лекторът да има още и име на катедра, от която е част. Да се претоварят методите `print` и `sendMail`, които съответно да извеждат подробна информация за лектора и да пращат съобщение, което да започва със: `"To {name}, part of the {department_name} department:"`.

Да се реализира клас `University`, който представлява университет, който има име, списък от студенти и списък от лектори. Да се реализират следните методи:
- addStudent - добавя студент към университета;
- addLecturer - добавя лектор към университета;
- removeStudent - по име на студент го премахва от университета;
- removeLecturer - по име на лектор го премахва от университета;
- print - изкарва подробна информация за университета и хората в него;
- sendMailToStudent - по подадено съобщение, изпраща имейл с това съобщение до всички студенти;
- sendMailToLecturers - по подадено съобщение, изпраща имейл с това съобщение до всички лектори;
- sendMailToAll - по подадено съобщение, изпраща имейл с това съобщение до всички хора, които са част от университета;