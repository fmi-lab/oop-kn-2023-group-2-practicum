# Практикум 03 - Голяма четворка / Канонична форма на клас / Rule of 0-3

## Общи изисквания:
За всяка една от задачите трябва да се погрижите за правилната работа с паметта, като приемаме че всеки обект е собственик на паметта, с която оперира.

## Задача 00 - Студент
Да се реализира клас студент, който съдържа име на студента, курс, група, факултетен номер и среден успех. Да се реализират нужните селектори и мутатори и да се реализират методи за извеждане на подробна информация за студента и 
за проверка дали студентът може да премине в следващ курс.

### Инвариант:
Курсът и средният успех трябва да са валидни числа, съответно от 1 до 4 и от 2 до 6.

## Задача 01 - Студент - допълнение
В класа студент от предната задача да се замени средния успех със списък от оценки. Да се добавят методи за добавяне на оценка, намиране на среден успех и намиране на броя на взетите предмети от студента.

### Бонус:
Да се използват функциите от по-висок от първото упражнение за реализиране на горните методи.

## Задача 02 - Пазарна количка
Да се реализира клас пазарна количка, който съдържа списък от продукти в количката. Всеки продукт съдържа име, цена за брой и количество. Да се реализират нужните селектори и мутатори. За продукта да се реализират методи за намиране на общата цена и за извеждане на подробна информация за продукта. За количката да се реализират методи за добавяне и премахване на продукт, за намиране на общата цена на продуктите в количката и за извеждане на подробна информация за количката и продуктите в нея. Да се демонстрира коректността на реализацията чрез примерна програма.

### Инвариант:
Цената и количеството на продукта трябва да са положителни. Продуктите в количката трябва да са уникални.

## Задача 03 - Списък със задачи
Да се реализира клас задача, който се описва с име, състояние (незавършена, в прогрес, завършена) и описание. Да се реализират нужните селектори и мутатори и да се реализират методи за промяна на състоянието и за извеждане на подробна информация за задачата. Да се реализира клас описващ списък от задачи. Да се реализират методи за намиране на всички задачи с дадено състояние, за добавяне, премахване и промяна на задача и за извеждане на всички задачи. Да се демонстрира коректността на реализацията чрез примерна програма.

### Инвариант:
Всяка задача в списъка трябва да има уникално име.

### Бонус: 
В описанието на задача да се добавят дата и час и за състоянието да се използва `enum class`.