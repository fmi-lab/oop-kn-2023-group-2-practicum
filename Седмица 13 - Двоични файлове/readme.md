# Практикум 13 - Двоични файлове

## Задача 00 - Побитови операции
Да се реализират следните функции чрез употребата на побитови операции:
- void swap(int a, int b) - разменя стойностите на 2 числа;
- bool even(int a) - проверява дали подаденото число е четно;
- int change_sign(int a) - връща подаденото число с обратен знак;
- size_t ones(int a) - връща колко единици има в двоичния запис на подаденото число;
- int sum(int a, int b) - връща сбора на двете подадени числа;
- RGB extractColors(unsigned a) - по подадено шестнайсетично число от 0x000000 до 0xFFFFFF връща наредена тройка от кода на червения, зеления и синия цвят.

## Задача 01 - Интерфейс
Да се реализира интерфейс `BinarySerializeable`, който съдържа следните методи:
- void serialize(std::fstream& file) - записва обекта в двоичен файл;
- void serializeAt(std::fstream& file, std::size_t pos) - записва обекта в двоичен файл на конкретна позиция;
- void deserialize(std::fstream& file) - чете обект от двоичен файл;
- void deserializeAt(std::fstream& file, std::size_t pos) - чете обект от двоичен файл от конкретна позиция.

## Задача 02 - Библиотека
Да се реализира клас `Book`, който представлява книга, която има име (до 100 символа), автор (до 50 символа) и уникален номер (положително цяло число). Класът да реализира интерфейса от `Задача 01`.

Да се реализира клас `Library`, който представлява библиотека, която има име с произволна дължина и списък от книги. Класът да реализира интерфейса от `Задача 01`. Освен това да се реализират следните методи:
- void add(const Book& book) - добавя книга към библиотеката;
- std::size_t getListSize() const - връща размера на списъка с книгите;
- const std::string& getName() const - връща името на библиотеката;

Да се реализира клас `LibraryHandler`, който съдържа библиотека и двоичен файл с информация за библиотеката. Да се реализират следните методи:
- LibraryHandler() - конструктор без параметри;
- LibraryHandler(const std::string& filename) - конструктор, който получава името на файла с информацията и зарежда библиотеката от този файл;
- void load(std::string& filename) - зарежда библиотеката от файл с подаденото име;
- void save() - запазва промените по библиотеката във файла;
- void add(const Book& book) - добавя книга към библиотеката;
- void replace(std::size_t index, const Book& book) - променя книгата на позиция `index` в списъка на `book`. Промяната да се отрази във файла с информацията за библиотеката, без да се сериализира цялата библиотека.